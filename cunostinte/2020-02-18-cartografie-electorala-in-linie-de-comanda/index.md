---
slug: cartografie-electorala-in-linie-de-comanda
title: Cartografie electorală în linie de comandă
authors: [vcraciunescu]
tags: [tutoriale]
---

2019 a fost un an fierbinte în istoria recentă a României. Iar unul din evenimentele principale ale acestui an au fost alegerile prezidențiale din luna noiembrie. Evident, procesul electoral are o importantă dimensiune geospațială iar înțelegerea corectă și completă a rezultatelor se poate face doar ținînd cont de acest aspect, utilizînd mijloace specifice cartografiei. Demersul de față vine ca răspuns la o provocare foarte interesantă lansată pe Twitter sub eticheta [#HartaPrezidentiale2019](https://web.archive.org/web/20200510111821/https://twitter.com/search?q=%23HartaPrezidentiale2019&src=typed_query), provocare anunțată și pe lista de discuții a geo-spatial.org. Considerăm că acest demers are potențialul de a dinamiza comunitatea geospațială românească în a crea reprezentări cartografice statice sau interactive ce ne pot ajuta să înțelegem mai bine evenimetele din jurul nostru.

<!-- truncate -->

Materialul de față a fost posibil datorită:

* Disponibilității în format deschis a datelor cu privire la alegeri (BEC a publicat rezultatelor detaliate înregistrate în cele două tururi ale alegerilor pe o platformă dedicată;) și a celor geospațiale suport (ex: locațiile secțiilor de votare, limitele unităților administrativ teritoariale, județe, etc.);
* Disponibilității unor foarte puternice soluții software open source ce aduc oricui posibilitatea de a face astfel de prelucrări și reprezentări.

Demersul are două scopuri:

* Prezentarea pas cu pas a unor tehnici de lucru în prelucrarea datelor și obținerea de reprezentări cartografice relevante;
* Sublinierea importanței faptului că o înțelegere comprehensivă a rezultatului acestui acestui exercițiu civic de bază, alegerile libere, nu se poate face doar doar prin seaca constatare a rezultatului la nivel de țară județ sau chiar UAT ci mergînd și analizînd mai în detaliu rezultatele, eventual prin coroborarea acestora cu alte surse de informații (ex: statistici demografice). Un exemplu foarte elocvent a celor exprimate anterior este reprezentat, în opinia noastră, de către analiza cartografică a ultimelor alegeri prezidențiale americane, creată de către Nick Knudson sub titul [“Land Doesn’t Vote, People Do”](https://demcastusa.com/2019/11/11/land-doesnt-vote-people-do-this-electoral-map-tells-the-real-story/).

Aplicația și materialul explicativ se găsește la [https://geo-spatial.org/proiecte/alegeri2019](https://geo-spatial.org/proiecte/alegeri2019).
