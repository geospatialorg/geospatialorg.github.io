---
title: Redirecționare 3.5%
---
# Redirecționare 3.5%

Puteți direcționa 3.5% din impozitul pe venit datorat pentru anul fiscal 2022 către Asociația geo-spatial.org. geo-spatial.org funcționează în totalitate pe bază de voluntariat, nefiind nimeni plătit pentru munca desfășurată. Asta nu înseamnă însă că nu avem cheltuieli.

Redirecționarea celor 3.5% din impozitul pe venit ne poate ajuta să reducem povara financiară de pe membrii board-ului geo-spatial.org (pe lîngă faptul că muncesc voluntar pentru geo-spatial.org, sunt obligați și la plata anuală a unei cotizații) sau pentru a extinde unele activități, hosting server (doar hostingul pentru platforma [COVID-19](https://covid19.geo-spatial.org/) a costat aprox. 120 Euro/lună în 2022/2023 - până în 2022 am beneficiat de un grant AWS), susține participarea studenților la evenimente, organizarea de concursuri, etc. Pentru completarea formularului, puteți folosi una din cele două platforme electronice dedicate:

* [redirectioneaza.ro](https://redirectioneaza.ro/geo-spatial-org)
* [formular230.ro](https://formular230.ro/asociatia-geo-spatial-org)

Vă mulțumim!
