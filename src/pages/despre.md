---
title: Despre geo-spatial.org
---
# Despre geo-spatial.org

## Conținut

geo-spatial.org explorează concepte, tehnici și instrumente specifice comunității geospațiale. Promovează adoptarea soluțiilor software libere open source, neignorîndu-le însă nici pe cele proprietare (comerciale sau freeware). Militează pentru democratizarea accesului la datele geografice și propune harta ca instrument universal de comunicare și înregistrare a relațiilor dintre componentele sociale (științifice, politice, culturale, religioase, economice) și dimensiunea lor geospațială.

Aceasta este versiunea a doua a sitului nostru web. Vechiul sit este în continuare disponibil la [https://www.geo-spatial.org/vechi](https://www.geo-spatial.org/vechi).

## Motivație

geo-spatial.org a fost conceput și implementat de către [Vasile Crăciunescu](https://www.linkedin.com/in/vasilecraciunescu/) și [Ștefan Constantinescu](https://www.researchgate.net/profile/Stefan-Constantinescu). Inspirația pentru acest demers ne-a venit urmărind activitatea unor oameni ca [Ben Discoe](https://www.linkedin.com/in/ben-discoe-4a1257/), [Jo Wood](https://www.gicentre.net/jwo/index), [Olaf Conrad](https://www.researchgate.net/profile/Olaf-Conrad-2), [Peter Guth](https://www.researchgate.net/profile/Peter-Guth), [Frank Warmerdam](https://www.linkedin.com/in/frank-warmerdam-548b66132). Ulterior, acestora li s-au adăugat modele noi, din cadrul proiectelor GIS open source.

geo-spatial.org a apărut din lipsa unor repere de profil în spațiul românesc. Ideea realizării sitului o avem încă din 2002. Pe atunci ne doream un loc unde să așternem cunoștințele noastre despre modelarea numerică altimetrică a terenului. Ce este un MNAT, cum se poate obține și la ce anume este util. Lipsa unor cursuri universitare specializate și a unei bibliografii coerente ne-au obligat să găsim singuri răspunsuri la aceste întrebări. A fost un proces lent, adeseori frustrant. Concluziile veneau de multe ori pe baza unor raționamente logice, de “bun simț”, după lungi serii de “trial and error”, și nu în urma ascultării unei păreri avizate. De aceea, în momentul în care am început să întrezărim întregul, ne-am gândit să-i scutim pe alții de experiențe similare, publicînd “știința” acumulată pe web. Structura inițială, gîndită la o bere în restaurantul nostru favorit din Drumul Taberei ([Shogun](https://restaurantshogun.ro/), arăta cam așa.

![Structură geo-spatial.org în 2022](/img/structura-dem-unibuc-ro.jpg)

## Comunitatea

geo-spatial.org își propune să devină un punct de referință în peisajul românesc, prin coagularea unei comunități active, care să progreseze profesional prin partajarea cunoștințelor acumulate, contribuind în același timp la formarea noilor generații de specialiști. Pentru acest lucru mizăm pe entuziasmul, generozitatea și înțelepciunea dumneavoastră. Dacă ne împărtășiți viziunea vă așteptăm cu:

* Materiale scrise, care să se încadreze în subiectele abordate de secțiunile Articole sau Tutoriale;
* Reprezentări cartografice pentru secțiunea Galerii;
* Date geospațiale, hărți, software etc. pentru secțiunea Download;
* Feedback la materialele existente;
* Participarea în calitate de prezentator la evenimentele noastre;
* orice alte propuneri sau sugestii.

Vă asigurăm că ne vom onora sloganul și nu vom permite transformarea acestui sit într-un loc de reglare a conturilor sau de stabilire a ierarhiilor. *Howgh!*

## Board-ul geo-spatial.org

O dată cu dezvoltarea proiectului geo-spatial.org am simțit nevoia înființării unei structuri formale care să supervizeze activitățile în care ne-am implicat. Așa s-a născut board-ul geo-spatial.org. Primii membrii ai board-ului (2009) au fost selectați din rîndurile celor mai activi contribuitori. Intenționăm ca la fiecare sfârșit de an să includem membri noi în board. Board-ul se reunește regulat iar fiecare decizie importantă referitoare la geo-spatial.org se aprobă prin vot.

Componența actuală a board-ului:

* Marius Budileanu (2011)
* Cezar Buterez (2017)
* Bogdan Candrea (2009)
* Dragoș Ciortin (2014)
* Sorin Constantin (2010)
* Vasile Crăciunescu (2009)
* Cristian Flueraru (2010)
* Bogdan Grama (2012)
* Codrina Maria Ilie (2009)
* Robert Ille (2011)
* Florin Iosub (2009)
* Iulian Iuga (2012)
* Marius Jigmond (2009)
* Andreea Marin (2017)
* Ion Nedelcu (2009)
* Mihai Daniel Niță (2011)
* Ioan Rus (2009)
* Ionuț Șerban (2017)
* Mihai Terente (2009)
* Cornel Tudose (2010)
* Daniel Urdă (2017)

Foști membri:

* Cristian Balint (2010-2015)
* Ștefan Constantinescu (2009-2015)
* Bogdan Moroșanu (2009 – 2012)
* Ionuț Ovejanu (2009-2016)

:::info
Membrii sunt listați în ordine alfabetică. În paranteză este indicat anul din care membrul respectiv servește în cadrul board-ului geo-spatial.org.
:::

## Comunicare

Membrii comunității au la dispoziție o serie de instrumente pentru ușurarea comunicării:

* [Lista de discuții](https://groups.io/g/geo-spatial)
* [Canalul Slack](https://geospatialorg-1.slack.com/join/shared_invite/zt-cle5seo4-u9Bbr_mSV8R_BiROSGWr2A)
* [Pagina Facebook](https://www.facebook.com/geospatialorg)
* [Canalul YouTube](https://www.facebook.com/geospatialorg)

:::info
Arhiva vechii liste de discuții, de pe Yahoo Groups, poate fi consultată la [https://web.archive.org/web/20210614075544/http://geo-spatial-org.2126404.n4.nabble.com/](https://web.archive.org/web/20210614075544/http://geo-spatial-org.2126404.n4.nabble.com/)
:::

## Copyright

Conținutul acestui site, textele, grafica, fotografiile, logo-urile și orice alte materiale prezente pe site sînt protejate de legea dreptului de autor și sînt proprietatea autorilor. Preluarea parțială sau integrală a materialelor de pe acest site se poate face respectînd termenii licenței [Creative Commons Attribution-Share Alike 4.0](https://creativecommons.org/licenses/by-sa/4.0/). Astfel, este permisă copierea, redistribuirea și modificarea materialelor de pe site cu condiția de a recunoaște contribuția autorului original (inclusiv link către materialul original) și de a republica materialul sau copii modificate ale acestuia folosind aceeași licență. Excepție de la această regulă fac materialele puse la dispoziție pentru download sau fragmentele de cod din cadrul articolelor. Acestea, în cazul în care nu conțin o licență separată care să specifice altceva, pot fi folosite, redistribuite, modificate sau chiar comercializate, fără a avea nevoie de permisiunea autorilor dar cu menționarea sursei. Și aici există o excepție, materialele publicate în categoria Download/Documente, pot fi redistribuite sau modificate doar cu acordul scris al autorului.

## Privacy

A se vedea [secțiunea dedicată](privacy).

## Disclaimer

geo-spatial.org nu va fi răspunzator pentru nici un fel de pagube directe, indirecte, accidentale rezultînd din utilizarea sau imposibilitatea utilizării informațiilor sitului. Acest sit este oferit în această formă fără alte garanții. geo-spatial.org nu este și nu poate fi făcut responsabil pentru nepotriviri, indisponibilități sau alte defecte ale acestui sit sau ale conținutului său.

## Contact

Pentru orice problemă/idee/inițiativă ne puteți scrie la [contact@geo-spatial.org](mailto:contact@geo-spatial.org).
